## Dashboardin export -toiminto

Dashboard -näkymä on monelle Finazillan käyttäjälle keskeisessä roolissa, koska se on hyvä keino tiedon jakamiseen ja juuri oikean tiedon nopeaan löytämiseen. Usein Dashboardia käytetään siten, että sinne kiinnitetään yrityksen tärkeimmät raportit. Dashboardeja voi olla tarpeen luoda useita, jolloin kullekin voidaan kiinnittää juuri kyseisen dashboardin raportit.

Tässä artikkelissa kerromme, miten kokonaisen Dashboard -näkymän voi viedä Finazillasta ulos pdf -muotoon. Toiminto on kätevä niissä tilanteissa, jolloin käyttäjällä ei ole pääsyä Finazillaan syystä tai toisesta, mutta käyttäjälle halutaan silti jakaa Finazillan raportteja.

Mikäli Dashboardia luotaessa on jo tiedossa, että Dashboardia voi olla tarpeen viedä ulos Finazillasta, kannattaa tämä huomioida Dashboardia rakentaessa. Parhaiten ulosvienti toimii Dashboardeilla, jotka ovat kohtuullisen pieniä ja niihin kiinnitetyt raportit mahtuvat samaan näkymään. Jos raportit ovat esimerkiksi laajoja vaakasuunnassa, jää niistä puuttumaan ns. näkymän ulkopuolelle jäävä data.

# Dashboardin export -toiminto

Dashboardin export -painike löytyy Dashboardin oikean yläkulman actions -valikon alta listan alimmaisena.

[![](

Export -valinnan jälkeen käyttäjä voi valita, tuleeko exporttiin sivukatkot vai ei. Mikäli sivukatko valitaan, sovitetaan Dashboard A4 kokoon. Käyttäjä voi lisäksi valita, että luodaanko pdf -tiedosto vaakasuunnassa vai pystysuunnassa.

[![](

Kun käyttäjä on valinnut kummassa suunnassa pdf -tiedosto tehdään, ja onko sivukatkot käytössä vai ei, aukeaa pdf -tiedosto. Tiedoston voi sen jälkeen tallentaa.

[![](

*Export -toiminto vie aina automaattisesti koko Dashboardin sisällön pdf -tiedostoon, eikä näin ollen sisältöä voi erikseen valita. Dashboardista voi tämän lisäksi viedä yksittäisen raportin pdf -tiedostoksi joko raportin työkalujen kautta tai ottamalla halutusta raportista kuvankaappauksen.* 

## Sivukatkon kanssa viedyt raportit

Suosittelemme esikatselemaan pdf -tiedoston ennen tallennusta, sillä joskus Dashboardien sisältöjen kokoa ja asettelua joutuu muuttamaan, jotta ne mahtuvat aina yhdelle sivulle järkevästi.

Usean sivun Dashboardeissa on mahdollista, että raportti katkeaa keskeltä sivunvaihtoa. Tällöin käyttäjän tulee muokata Dashboardia ja sen sisältöä itse, jotta export muodostuu halutusti. Kun export näyttää halutulta, voidaan pdf -tiedosto tallentaa haluttuun paikkaan.



artikkelin osoite on https://intercom.help/finazilla/fi/articles/6611511-dashboardin-vieminen-pdf-tiedostoksi

