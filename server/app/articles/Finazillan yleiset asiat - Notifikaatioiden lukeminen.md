## Notifikaatioiden lukeminen

Me Finazillalla olemme viestineet asiakkaillemme esimerkiksi tulevista tuotantopäivityksistä sähköpostitse. Ajatuksena on kuitenkin ollut, että viestintää saataisiin enemmän myös sinne, missä kaikki toimintakin on - Finazillaan. Nyt tämä ajatus ottaa askeleen eteenpäin.

# Notifikaatioiden lukeminen

Jatkossa kun käyttäjä kirjautuu sisään Finazillaan, näkyy oikeassa yläkulmassa käyttäjätunnuksen oikealla puolella kellon kuvake. Mikäli käyttäjällä on lukemattomia viestejä, eli notifikaatioita, näkyy kuvakkeessa lukemattomien viestien kappalemäärä.

[![](

Klikkaamalla hiirellä kellon kuvan päällä, käyttäjälle aukeaa lista saapuneista viesteistä. Viestejä voi olla kolmenlaisia; tiedoksiantoja, varoituksia ja virheilmoituksia. Eri viestityypeissä on erilaiset symbolit niiden edessä.

## Notifikaatioiden eri tyypit

Notifikaatioiden lukumäärän lisäksi ympyrän värityksellä on oma merkityksensä. Mitä "vakavammasta" viestistä on kyse, sen voimakkaampi väritys numerossa on. Jos käyttäjälle on saapunut esimerkiksi vain yksi tiedoksianto, on väritys violetti. Varoitukset ovat oranssilla värityksellä ja virheviestit punaisella. Jos viestejä on useita, on väritys vakavimman viestityypin mukaan.

Alla olevassa kuvassa käyttäjälle on saapunut kolme viestiä. Listan ylimmäinen viesti on tyypiltään tiedoksianto (information), keskimmäinen viesti on tyypiltään varoitus (warning) ja alimmainen on virheilmoitus (error). Koska viesteissä on mukana vakavinta tyyppiä oleva virheilmoitus, on ympyrän väritys punainen.

[![](

## Notifikaatioiden linkit

Mikäli viesteihin liittyy jokin linkki, näkyy linkki viestin otsikon perässä. Yllä olevassa esimerkissä ylimpään viestiin liittyy linkki. Linkin saa auki otsikkoa klikkaamalla. Linkki aukeaa tällöin erilliseen ikkunaan.

Jokaisen viestin perässä on more -painike. Painikkeesta aukeaa kaikki muu lisäinformaatio, mitä viestiin liittyy.

[![](

# Notifikaatioiden lähettäminen

Viestejä lähettäessä, tulee niille aina asettaa voimassaoloaika. Jos viestille on esimerkiksi asetettu voimassaoloajaksi 5 päivää, poistuu viesti vastaanottajan viestilistasta automaattisesti 5 päivän jälkeen. Lähettäjä voi siis määritellä, kauanko jokin tietty viesti näkyy Finazillassa. Näin pyritään minimoimaan turhien viestien määrää.

# Notifikaatioiden kuittaaminen

Sen jälkeen kun käyttäjä on lukenut saamansa viestit, ja haluaa niiden poistuvan omasta "viestilistastaan", saadaan viestit kuitattua ilmoituksen perässä olevasta Dismiss -painikkeesta. Tämän jälkeen viesti poistuu pysyvästi listasta - vaikka sillä olisi vielä "voimassaoloaikaa". Dismiss all -painikkeella saadaan kaikki viestit poistumaan kerralla.

[![](

[![](

*Tulemme käyttämään toimintoa mm. huoltokatkoista tiedottamiseen, sekä uusien versioiden informoimisesta. Finazillaviestien lisäksi lähetämme edelleen erillisen sähköpostiviestin aina, kun Finazilla -ohjelmisto päivittyy uuteen versioon. Finazilla viestit eivät siis korvaa vanhoja hyväksi havaittuja tapoja, vaan täydentävät niitä.*

*On mahdollista, että lähetämme Finazilla viestien kautta viestejä, jotka ovat vain tietylle yritykselle kohdennettuja. Näissä tapauksissa viesti(t) näkyvät vain ko. yritykselle.*

[![](

*Käyttäjän oikeuksia notifikaatioihin voidaan rajoittaa roolien kautta (koskettaa siis vain käyttäjiä, joille on luotu jokin oma rooli)*



artikkelin osoite on https://intercom.help/finazilla/fi/articles/6618574-finazillan-sisaiset-viestit-eli-notifikaatiot-osa-1

