## Mikä raportointikoodi on?

[![](

*Versiopäivityksessä 28.2.2021 tuotu kokonaan uusi toiminto. Toiminto mahdollistaa Finazillan luomien valmiiden raporttimallien käyttämisen sellaisenaan myös niille asiakkaille, joille on käytössään jokin muu tilikartta kuin liikekirjurin tilikartta.* 

Olemme kuvanneet uuden yrityksen perustamisprosessia kokoelmassa "yrityksen perustaminen". Osana perustamisprosessia uudelle yritykselle tuodaan kirjanpidon tilit sisään Finazillaan. Tätä olemme avanneet artikkelissamme ["Yrityksen kirjanpidon tilien tuominen"]( Tileihin liittyy Finazillan ominaisuus nimeltä raportointikoodi (reporting code), joka on aikaisemmin ollut käytössä ainoastaan konserniyrityksillä. Toimintoa on laajennettu siten, että tätä voivat hyödyntää kaikki Finazillan asiakkaat, joilla on käytössään jokin muu tilikartta kuin liikekirjurin tilikartta.

# Mikä raportointikoodi on?

Raportointikoodi löytyy Customer -valikosta kohdasta "Accounts". Näkymässä on kaikki yrityksen tilit. Tilille, tai useille tileille, voidaan antaa raportointikoodi yllämainittuun kenttään, jolloin kyseisen yrityksen kyseinen tili raportoituu jatkossa annetun koodin alla - eikä siellä, mihin se muutoin raportoituisi tilivälinsä perusteella.

# 

# Mitä hyötyä raportointikoodin käyttämisestä on?

Finazillan luomat valmiit raporttimallit perustuvat liikekirjurin tilikarttaan, joten nämä raporttimallit ovat käytettävissä suoraan sellaisenaan vain niillä asiakkailla, joilla on liikekirjurin tilikartta.

Jos tilit tuodaan sisään hyödyntämällä raportointikoodia, voidaan tileille kertoa mitä liikekirjurin tilikartan tiliä kukin tili vastaa, ja näin ollen hyödyntää jatkossa kaikkia valmiita raporttimalleja. Näin toimien säästetään valtavasti aikaa ja saadaan yritykselle heti käyttöön kymmenittäin hyviä raporttimalleja, joilla päästään heti raportoimaan.

# Mitä tämä käytännössä tarkoittaa, jos yrityksellä ei ole liikekirjurin tilikartta eikä tilejä ole tuotu käyttämällä raportointikoodia?

Jos käyttöönotosta vastaa Finazilla, niin tämä tarkoittaa sitä, että käyttöönotossa kyseiselle yritykselle on luotu raporttimalleiksi tuloslaskelma ja tase. Kaikki muut raporttimallit asiakas joutuu luomaan itse manuaalisest tarpeen mukaan.

Jos käyttöönotosta vastaa asiakas itse, niin tämä tarkoittaa sitä, että käyttöönotossa kyseisen yrityksen tilikarttapohja tulee rakentaa sekä luoda kaikki tarvittavat raporttimallit (vähintään tuloslaskelma ja tase).

# Kuinka raportointikoodit voidaan asettaa käyttöön?

Raportointikoodit voidaan tuoda Finazillaan sisään samalla, kun yrityksen tilitkin tuodaan sisään. Tätä vaihtoehtoa on kuvattu laajemmin artikkelissamme "[Esimerkki: tilien tuominen raportointikoodia käyttämällä"](

Toinen tapa miten raportointikoodit saadaan käyttöön, on asettaa ne manuaalisesti company -accounts valikossa. Tällöin asettaminen tehdään tili kerrallaan editoimalla ko. tiliä ja asettamalla sille raportointikoodi manuaalisesti.

# Raportointikoodin rajoitteet

Käytössä olevaa tiliä ei voida asettaa raportointikoodiksi. Samaa raportointikoodia ei voi myöskään asettaa usealle eri tilille



artikkelin osoite on https://intercom.help/finazilla/fi/articles/5570778-raportointikoodin-tuominen-tilien-tuonnin-yhteydessa

