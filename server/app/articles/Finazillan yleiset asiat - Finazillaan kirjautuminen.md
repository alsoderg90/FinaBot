## Finazillaan kirjautuminen

# Finazillaan kirjautuminen

Finazillaan kirjautuminen tapahtuu osoitteessa: < Finazillaan voidaan kirjautua kahdella vaihtoehtoisella tavalla; joko käyttämällä käyttäjätunnusta ja salasanaa tai käyttämällä kaksivaiheista kirjautumista.

Käyttäjätunnuksen luoja on valinnut tunnusta luodessaan, kummalla tavalla kirjautuminen tullaan tekemään. Vahva suositus on, että kirjautumisessa käytetään kaksivaiheista kirjautumista ja tämä on oletusasetus, kun uusia käyttäjätunnuksia luodaan.

## Mitäs tiedän, käytänkö salasanaa vai kaksivaiheista kirjautumista?

Finazillan pääkäyttäjä, joka on luonut sinulle tunnuksen, osaa vastata tähän. Mikäli Finazilla on luonut sinulle tunnuksen, on se lähtökohtaisesti kaksivaiheista kirjautumista käyttävä. Tässä tapauksessa olet saanut sähköpostiisi Finazillalta kutsulinkin, jolla pääset tekemään tunnuksen muuntamisen loppuun saakka.

# Kirjautuminen ei onnistu. Missä voi olla vika?

Ensimmäiseksi suosittelemme varmistamaan, onko kirjautumistapasi kaksivaiheinen kirjautuminen vai salasana. Tämän jälkeen suosittelemme varmistamaan, että yritäthän kirjautua oikealla kirjautumistavalla sisään.

Mikäli tunnuksesi on kaksivaiheista kirjautumista käyttävä, et voi kirjautua sisään sähköposti ja salasana -yhdistelmällä, etkä toisinpäin.

[![](

## Kaksivaiheista kirjautumista käyttävien vikatilanteet

Mikäli käytät kaksivaiheista kirjautumista, ja kirjautuminen ei onnistu, niin ensimmäiseksi tulee varmistaa, oletko uusi Finazilla käyttäjä? Mikäli olet, niin oletko tehnyt tunnuksesi muuntamisen vai onko tämä prosessi vielä joko kokonaan tekemättä tai jäänyt kesken? Tämä on selkeästi yleisin syy kirjautumisongelmiin kaksivaiheista kirjautumista käyttävien keskuudessa. Lisää neuvoja muuntoon löydät ohjeestamme [täältä.](

Mikäli olet käyttänyt Finazillaa ongelmitta jo aikaisemmin, ja nyt kirjautuminen ei enää onnistu, niin onko puhelimesi kenties vaihtunut? Tällöin varmenne saattaa mennä vielä vanhaan puhelimeesi. Mikäli puhelimesi on vaihtunut, ole yhteydessä asiakaspalveluumme ([asiakaspalvelu@finazilla.fi](mailto:asiakaspalvelu@finazilla.fi)).

## Käyttäjätunnusta ja salasanaa käyttävien vikatilanteet

Tyypillisin vikatilanteen syy on se, että käyttäjä syöttää väärää käyttäjätunnusta ja/tai salasanaa, tai on unohtanut esimerkiksi salasanan. Suosittelemme vahvasti siirtymistä kaksivaiheisen kirjautumisen piiriin, jolloin salasanojen unohtaminen ei ole jatkossa enää kirjautumisen esteenä. Tunnusten muuntaminen onnistuu ohjeidemme mukaan vaivattomasti. Löydät linkin ohjeeseen [tästä.]( 

Mikäli tarvitset uuden salasanan, olethan yhteydessä asiakkuutenne pääkäyttäjään/pääkäyttäjiin. Mikäli olet itse asiakkuutenne pääkäyttäjä, niin asiakkuutenne muut pääkäyttäjät voivat auttaa sinua kirjautumishaasteissa. Jos olet asiakkuutenne ainoa pääkäyttäjä, pyydämme olemaan yhteydessä asiakaspalveluumme.



artikkelin osoite on https://intercom.help/finazilla/fi/articles/10214578-finazillaan-kirjautuminen-ja-mahdolliset-haasteet

