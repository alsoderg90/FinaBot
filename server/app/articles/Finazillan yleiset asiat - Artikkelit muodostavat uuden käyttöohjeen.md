## Artikkelit muodostavat uuden käyttöohjeen

Olemme Finazillassa innoissamme siitä, että voimme tuoda asiakkaidemme käyttöön uuden tavan etsiä ja löytää tietoa, sekä kommunikoida kanssamme uudella tavalla. Kaiken tämän kehitystyön tarkoituksena on, että voisimme palvella asiakkaitamme entistä paremmin ja tehokkaammin. Kehitystyömme on monivaiheinen ja ensimmäisessä vaiheessa otamme käyttöömme uuden ja entistä paremman Help Centerin.

# **Artikkelit muodostavat uuden käyttöohjeen**

Help Centerin kantavana ideana on artikkelit, joita tietokannastamme löytyy jo satoja - ja uusia syntyy jatkuvasti. Artikkelit ovat asiakkaidemme luettavissa missä ja milloin tahansa. Nämä artikkelit korvaavat vanhan Finazillasta löytyneen käyttöohjeen.

Olemmme pyrkineet pitämään kunkin artikkelin mahdollisimman lyhyenä ja ytimekkäänä - kuitenkin siten, että otsikon mukainen asia käy artikkelista ilmi. Moniulotteisissa tapauksissa tämä voi tarkoittaa sitä, että käyttäjän tulee lukea useampi erillinen artikkeli kokonaiskuvan saamiseksi.

## **Artikkeleissa olevat linkit**

Artikkeleissamme on usein suoria linkkejä toisiin artikkeleihin, joista löytyy asiasta joko lisää tietoa tai tarkemmat työohjeet jonkin toimenpiteen suorittamiseen. Linkin tunnistaa siitä, että tekstissä on erivärinen linkkiin viittaava teksti, joka on alleviivattu kuten tässä esimerkkikuvassa. Usein linkkiä pohjustetaan myös varsinaisessa tekstissä. Linkkiä klikkaamalla käyttäjä ohjataan linkin mukaiseen artikkeliin.

Havainnollistamme linkkien näkymistä yhdellä kuvalla. Alla on esimerkkikuva eräästä artikkelistamme, jossa on sisäänrakennettu linkki kappaleen lopussa.

[![](

.

Suorien linkkien lisäksi artikkeleiden lopussa saattaa myös joskus olla lista linkeistä artikkeleihin, mitkä tarjoavat lisätietoa käsiteltävä aiheesta tai siihen liittyvistä toiminnoista.

## **Kuinka artikkeleita kannattaa lukea?**

Artikkeleita voi lukea joko kronologisessa järjestyksessä tai vapaasti surffaten; ihan mikä vain toimintatapa sinulle sopii parhaiten!

Kaikki artikkelit kuuluvat johonkin "kategoriaan". Näitä kutsutaan *kokoelmiksi*, eli *collectioneiksi*. Yksi kokoelma käsittelee aina yhden kokonaisuuden Finazillasta.

Kokoelmat mahdollistavat täsmätiedon helpon löytämisen.

Kokoelmissa, joissa on paljon artikkeleita olemme lisäksi luoneet kokoelman sisälle erillisiä *osioita* (sections) ryhmittelemään kokonaisuutta selkeämmin. Yksi esimerkki tällaisesta kokoelmasta on kokoelma nimeltä "yleistä", jonka alla on muutama täsmentävä osio, kuten esimerkiksi "yleiskuvaus", "käytön aloittaminen" ja "hyvä tietää".

[![](

*Uusille Finazillan käyttäjille suosittelemme kokonaisen kokoelman lukemista kronologisessa järjestyksessä parhaan kokonaiskuvan saamiseksi kyseisestä aihealueesta. Tämän jälkeen täsmätietoa on helppo hakea aina tarpeen mukaan.*

## **Miten löydän juuri oikean artikkelin?**

Olemme pyrkineet koostamaan artikkelit siten, että jos mieltäsi askarruttaa jokin täsmätieto; löydät siihen sopivan artikkelin sopivilla hakusanoilla helposti ja nopeasti eikä aikaa kulu liikaa ylimääräiseen surffailuun.

Havainnollistamme asiaa alla esimerkein.

**Esimerkki 1**

Haluat löytää lisätietoa siitä, miten budjetointi toimii. Hakemalla hakusanalla "Budjetti" tai "Budjetointi", saat Help Centeristämme hakutuloksena artikkelit, mitkä sopivat hakukriteeriisi parhaiten.

[![](

**Esimerkki 2**

Haluat tietää mitä kaikkea Company -valikossa voidaan tehdä. Voit hakea Help Centeristä kokoelman nimeltä "Company", joka sisältää kaikki kyseisen kategorian, eli collectionin, artikkelit.

[![](

​

Artikkelit on kokoelman sisällä kronologisessa järjestyksessä, joten kokonaiskuvan saavuttamiseksi voi olla hyödyllistä lukea kaikki artikkelit järjestyksessä ensimmäisestä viimeiseen - ainakin ensimmäisellä kerralla.

## **Hakusanoilla hakeminen**

Hakeassasi artikkeleita Help Centeristämme, huomaathan, että hakusanoissa tulee olla riittävän monta merkkiä, jotta hakutoiminto löytää osumia. Esimerkiksi hakusana "oper" ei ole riittävän kattava, vaan merkkejä tulee olla enemmän; esimerkiksi hakusana "operatiivinen" tuottaa jo huomattavasti paremman osumistarkkuuden. Hakusanan tulee olla samassa muodoissa kuin esimerkiksi otsikon tai alaotsikon sana.

Haku toimii siten, että ensisijaisena määräävänä tekijänä käytetään artikkelin pääotsikkoa ja toissijaisena artikkelin alaotsikkoa. Alaotsikkoon olemme pyrkineet sisällyttämään kaikki oleelliset termit, joilla kyseistä tietoa voitaisiin hakea. Alaotsikko sisältää myös englanninkielisen termin, millä toiminto tai valikko on Finazillassa. Haku huomioi myös sanan esiintymisen itse tekstissä.

## **Tarjoavatko artikkelit ohjeita jonkin toimenpiteen tekemiseen?**

Artikkelimme koostuvat pääasiassa kolmen tyyppisistä artikkeleista; artikkeleista, joissa annetaan teknistä opastusta jonkin toiminnon suorittamiseen Finazillassa. Näitä artikkeleita nimitämme *työohjeiksi.* 

Erotat työohjeet siitä, että niiden toisen tason otsikko (ns. alaotsikko) alkaa sanalla "työohje". Tämä viittaa siihen, että artikkeli sisältää nimenomaan teknistä opastusta jonkin toiminnon tekemiseen. Käytämme usein työohjeissa jotain esimerkkiä avaamaan asiaa paremmin.

Alla on esimerkkikuva asian hahmottamiseksi:

[![](

Tämän lisäksi Help Centeristämme löytyy lukuisia artikkeleita, joissa kuvataan yleisemmällä tasolla mihin jotakin tiettyä toimintoa voi käyttää, annetaan erilaisia vinkkejä ja avataan Finazillan toimintalogiikka. Näitä kutsumme *yleiskuvauksiksi.*

Alla on esimekkikuva yhdestä yleiskuvauksesta. Yleiskuvauksen erottaa myös alaotsikon sanasta "yleiskuvaus".

[![](

Help Centeristämme löytyy lisäksi joitakin erillisiä e*simerkki -artikkeleita,* joiden tarkoitus on avata lisää jotakin aihealuetta, mihin liittyy monenlaisia ulottuvuuksia. Tällaisia ovat esimerkiksi raportointi ja roolien luominen.

Nämä artikkelit opastavat askel askeleelta otsikonmukaisen toimenpiteen eivätkä enää kerro varsinaisia taustoja tai laajempia käyttötapoja.

[![](

Artikkeleissamme saattaa myös joskus esiintyä erillisiä "huom" tai "vinkki" -tyyppisiä kappaleita. Nämä antavat lukijalle lisätietoa jostain asiasta, johon kannattaa erityisesti kiinnittää huomiota.

# **Versiotiedotteiden ja artikkeleiden synergiaetu**

Jatkossa tulemme linkittämään versiotiedotteisiimme uusia toimintoja käyttäjille tuodessamme artikkelin, missä uusi toiminto on esitelty ja sen käyttöön annetaan työohjeita. Toivomme, että tällä tavalla saatte uusista toiminnoista vielä entistä paremman hyödyn irti.

Koska Finazilla on jatkuvasti kehittyvä toimintaympäristö, päivittyvät myös artikkelimme vastaamaan aina muuttunutta toimintatapaa. Näin varmistamme sen, että käyttäjillä on aina ajantasaiset käyttöohjeet saatavilla. Artikkeleiden yläosasta on nähtävillä, milloin artikkelia on päivitetty tai milloin se on luotu - ja kenen toimesta.

# **Asiakkaiden palaute ohjaa meitä eteenpäin**

Otamme myös mielellämme palautetta vastaan siitä, miten hyvin artikkelimme vastasivat sinun tarpeeseesi. Jokaisen artikkelimme alareunasta löytyy mahdollisuus antaa palautetta meille artikkelista käyttämällä hymynaama -symboleita. Antamalla palautetta mahdollistat sen, että parannamme ensisijaisesti niitä artikkeleita, mitkä eivät ole antaneet riittävästi tietoa käyttäjille. Asiakaspalvelumme ottaa vastaan kaikenlaista palautetta ja kehitysideoita ja viemme niitä eteenpäin mahdollisuuksien mukaan.

Toivomme, että uusi Help Centerimme on teille mieluisa uudistus. Help Centerimme tullaan ottamaan käyttöön vaiheittain. Seuraavissa kehitysaskeleissa tulemme ottamaan käyttöön Chat -toiminnon sekä kokonaan uuden Inboxin.

*Yhteistyöterveisin,*

*Finazilla Oy, Asiakaspalvelu*



artikkelin osoite on https://intercom.help/finazilla/fi/articles/4171401-kuinka-kaytan-help-centeria

