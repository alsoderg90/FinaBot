## Eri tavat kiinnittää linkki Dashboardin raporttiin

Olemme aikaisemmissa artikkeleissamme kertoneet Dashboard -näkymästä. Tässä artikkelissa kerromme, kuinka Dashboardien sisältöjen otsikkoihin voidaan upottaa linkkejä.

Jatkossa käyttäjä voi kiinnittää jokaiselle Dashboardin raportille ja tunnuslukuwidgetille linkin. Linkki ohjaa käyttäjän automaattisesti sinne sivulle, mihin linkki ohjaa URL -osoitteensa puolesta. Linkki löytyy raportin otsikosta. Linkki toimii sekä raporttiwidgeteissä että tunnuslukuwidgeteissä.

# Eri tavat kiinnittää linkki Dashboardin raporttiin

Linkin voi kiinnittää kolmella tavalla. Ensimmäinen vaihtoehto on jättää linkki muodostamatta itse, jolloin Finazilla luo automaattisen linkin siihen raporttiin, mitä Dashboardille ollaan kiinnittämässä. Toinen vaihtoehto on antaa itse linkki, joka ohjaa johonkin toisaalle Finazillassa; kuten vaikkapa budjetille. Kolmas vaihtoehto on luoda nk. ulkoinen linkki, joka voi ohjata käyttäjän mihin tahansa URL -osoitteeseen.

# Ideoita linkin käyttämiseen

Linkki, joka ohjaa käyttäjän kyseiselle raportille, mahdollistaa Dashboardilta raportin otsikkoa klikkaamalla suoran siirtymisen kyseiselle raportille. Näin toimien käyttäjä voi nopeasti ja helposti pivotoida tai editoida Dashboardin raporttia ilman, että hänen tarvitsee manuaalisesti mennä "reports" näkymään ja etsiä sieltä oikea raportti.

Vastaavasti taas jos Dashboardilla on vaikkapa raportti, joka raportoi yrityksen budjettia, voidaan linkiksi laittaa kyseinen budjetti. Näin käyttäjä pääsee Dashboardilta raportin otsikkoa klikkaamalla suoraan kyseiseen budjettiin ja voi tarvittaessa editoida sitä ilman turhaa navigointia.

Linkki voi myös ohjata käyttäjän minne tahansa muualle, mihin on olemassa oma yksilöllinen URL -osoitteensa ja käyttäjälle pääsy.

# Linkin luominen

Linkki muodostetaan siinä yhteydessä, kun raporttia ollaan kiinnittämässä Dashboardille. Käyttäjälle aukeaa alla oleva ikkuna. Mikäli linkkiä ei haluta muodostaa itse, vaan halutaan Finazillan muodostavan linkin automaattisesti kyseiselle raportille, ei kenttään syötetä mitään. Create widget -painike kiinnittää raportin Dashboardille ja muodostaa linkin.

Jos käyttäjä haluaa muodostaa raportille linkin itse, laitetaan tällöin kenttään haluttu URL -osoite ja painetaan "create widget", jolloin raportti kiinnittyy Dashboardille ja sille syntyy valittu linkki.

[![](

[![](

*Käyttäjä tunnistaa erityyppiset linkit niiden erilaisesta symbolista / esitysasusta Dashboardilla.* 

[![](



artikkelin osoite on https://intercom.help/finazilla/fi/articles/5060446-dashboardin-raporttiwidgetille-linkin-asettaminen

