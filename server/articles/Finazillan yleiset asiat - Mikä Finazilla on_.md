## Mikä Finazilla on?

# Mikä Finazilla on?

Finazilla – ohjelmisto on pilvipalveluna tarjottava raportointi- ja budjetointityökalu talouden suunnitteluun ja seurantaan. Finazillan avulla kuvaat liiketoimintaasi numeromuodossa juuri sellaisena kuin se on ja voit suunnitella tulevaisuutta liiketoimintasi ehdoilla.

Finazillan ydintehtävä on koota integraatioiden avulla kirjanpitojärjestelmien tositeaineisto ja jalostaa ne talousraporteiksi, kuten tuloslaskelmiksi, taseiksi, tunnusluvuiksi ja rahoituslaskelmiksi – juuri asiakkaan liiketoiminnan vaatimaan muotoon.

Koska Finazillaan on mahdollista tuoda dataa myös melkein mistä tahansa, on Finazilla paljon muutakin kuin pelkkä talousraportointijärjestelmä. Finazillalla voidaan raportoida lähes mitä tahansa dataa - yhdessä tai erikseen talousdatan kanssa.

# Kenelle Finazilla sopii?

Finazilla sopii ominaisuuksiensa vuoksi niin pienempien yritysten kuin suurempien konsernienkin talousjohtamisen työkaluksi. Valmiiksi tehtyjen perustamistoimenpiteiden vuoksi, mukaan lukien valmiit raportointi- ja budjetointipohjat, Finazillan käyttäminen on helppoa ja nopeaa.

Toisaalta Finazillassa voi myös itse rakentaa raportointi- ja budjetointipohjia ja näin ollen vastata vaativiinkin tarpeisiin raportoinnissa ja budjetoinnissa. Olipa tarve seurata koko yrityksen taloutta tai vaikkapa yksittäisen projektin onnistumista; Finazilla mahdollistaa tämän kaiken.

# Käyttöoikeudet ja roolit

Finazillassa on myös kiinnitetty huomiota käyttäjäoikeuksiin ja erilaisiin rooleihin, joita käyttäjille voi antaa. Näin pystytään helposti koordinoimaan sitä, mitä kukin käyttäjä pystyy näkemään yrityksen tiedoista tai mitä tietoja käyttäjä pystyy muokkaamaan.

Yksilöidyt roolit mahdollistavat vastuun jalkauttamisen esimerkiksi budjetoinnissa yrityksen eri tiimeihin – ja vain halutuilta osin. Finazilla mahdollistaa sen, että vaikkapa yrityksen myynnistä vastaavat henkilöt pääsevät budjetoimaan myyntibudjettia, joka päivittyy reaaliaikaisesti koko yrityksen pääbudjetille.

# Finazillan käyttö

Finazillan raportointi on dynaamista ja vaivatonta. Raporttien ulkoasua, asettelua ja sisältöä voidaan muokata kulloinkin halutunlaiseksi vain muutamalla klikkauksella. Numeerisen raportin muuntaminen halutunlaiseksi graafiseksi raportiksi antaa uusia ulottuvuuksia raportointiin. Raportit ovat käyttäjän räätälöitävissä, mutta lisäksi on mahdollista hyödyntää Finazillan valmiita raporttimalleja.

Valmiit raportit voidaan kiinnittää numeerisena tai graafisena dashboardille, jolloin oleellisen tiedon löytäminen on helpompaa kuin ikinä. Dynaamisia ajanjaksovalintoja käytettäessä ajantasaisin tieto näkyy lisäksi aina dashboardin raporteille ilman käyttäjän toimenpiteitä. Raporttien pivotointi mahdollistaa esimerkiksi graafisten raporttien viemisen vaivattomasti vaikka osaksi yrityksen vuosikertomusta.

Finazilla toimii missä tahansa ja milloin tahansa kaikilla siellä, missä käytettävissäsi on internet yhteys ja selailuun sopiva laite, kuten esimerkiksi tietokone tai ipad. Finazilla toimii useilla selaimilla, mutta suosittelemme Google Chromea selaimeksi Finazillaa käytettäessä.

Finazilla on jo valmiiksi integroitu yleisimpiin talousjärjestelmiin ja uusia integraatioita rakennetaan jatkuvasti. Pilvipalveluna tuotetun palvelun vuoksi sinun ei tarvitse kantaa huolta palvelimista eikä varmuuskopioinnista – nämä on hoidettu Finazillan toimesta puolestasi.

Finazillan jalostama raportointivalmis aineisto on asiakkaan käytössä Finazillan standardien rajapintojen kautta, jolloin se on hyödynnettävissä missä tahansa Business Intelligence – ratkaisussa. Ratkaisua voi hyödyntää vaikkapa PowerBI-, Qlick- tai Tableau – raportoinnin tehostamisessa.

Lisäksi Finazilla on luonut asiakkailleen valmiiksi erittäin kattavan Dashboard näkymän, jossa näkyy sekä numeerisia että graafisia reaaliaikaisia raportteja, jotka kertovat, missä sinun liiketoimintasi menee tällä hetkellä. Raportit ovat täysin vapaasti käytettävissä ja niistä saa poimia ideoita omiin raportteihin.



artikkelin osoite on https://intercom.help/finazilla/fi/articles/4065728-mika-finazilla-on-mihin-sita-voi-kayttaa-ja-kenelle-se-sopii

