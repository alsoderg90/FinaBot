## Taseen kirjausten havainnollistaminen

Tämä artikkeli on jatkumoa aikaisemmalle artikkelillemme "[Esimerkki: henkilöstöbudjetin laatiminen kuukausipalkkaisille ja tuntipalkkaisille](", jossa avasimme henkilöstökulujen budjetointia. Tässä artikkelissa avaamme lisää sitä, miten taseen kirjaukset tapahtuvat henkilöstökulujen budjetoinnin myötä.

Artikkelin ymmärtäminen edellyttää, että käyttäjä tuntee Finazillan budjetointityökalua jossain määrin sekä ymmärtää palkkojen laskennan. Artikkelin ymmärtämistä helpottaa myös taseen logiikan tunteminen.

# **Taseen kirjausten havainnollistaminen**

Havainnollistamme vielä taseen kirjauksia pienen ja helpon esimerkin avulla. Yrityksellä on budjetti, missä ei ole vielä mitään lukuja. Osabudjetille on syötetty lomapalkkavelan alkusaldoksi 1 000€ ja palkkoja on syötetty kaudelle 1/2020 yhteensä 2 000€. Finazilla laskee palkan kulut oheisesti.

[![](

Lomapalkkavelkaa on nyt yhteensä vanha 1 000€ saldo sekä uusi kertymä 375€. *Lomapalkkavelka 1 375€ kirjautuu automaattisesti taseen tilille 2962 lomapalkkavelka.* 

Yrityksen tilikauden tulos on -2 787€, joka tulee syötetyistä palkoista sekä niiden sivukuluista (tyel, sotu, työttömyysvakuutusmaksu, tapaturmavakuutusmaksu, ryhmähenkivakuutus) sekä lomapalkkavelan muutoksesta.

*Tilikauden tulos on vastaavaa summa ja Finazilla kirjaa sen tilille 2370* (Tilikauden tulos, tili on asetettu tilikartalla ns. erikoistiliksi). Näiden kirjausten jälkeen taseen vastattavaa saldo on tappio (2 787€) miinus velka (1 375€). *Finazilla vie näiden erotuksen (1 412€) taseeseen vastaavaa puolelle pankkitilille (tili 1900).* Näin toimien tase menee tasan.

Jos tilanne muuttuisikin siten, että kyseisellä kaudella 1/2019 työntekijä pitäisikin 20 päivää lomaa, olisi Finazillan laskenta oheinen:

[![](

Työntekijä saa edelleen palkkaa saman 2 000€, mutta tämä koostuu loma-ajan palkasta (1 600€) sekä normaalipalkasta (400€). Lisäksi työntekijälle maksetaan lomarahaa, joka on 50% normaalista palkasta (1 600€ / 2 = 800€).

Lomapalkkavelka muutokseen Finazilla laskee lomapalkkajaksotuksen (2 100€) sekä lomapalkkajaksotuksen sosiaalikulut (525€). Lomapalkkavelka muutos on näin ollen 2 625€. Vanhaa syötettyä lomapalkkavelkaa oli 1 000€. Nyt kun ko. kaudella on pidetty lomia, kirjaa Finazilla vanhan lomapalkkavelan saldon pois eli taseeseen kirjataan 2 625€ miinus 1 000€ eli 1 625€. Summa -1 625€ kirjautuu taseeseen tilille 2962 lomapalkkavelka.

Yrityksen tilikauden tulos on -752€, joka tulee syötetyistä palkoista lomarahoineen sekä niiden sivukuluista (tyel, sotu, työttömyysvakuutusmaksu, tapaturmavakuutusmaksu, ryhmähenkivakuutus) sekä lomapalkkavelan muutoksesta.

*Tilikauden tulos on vastaavaa summa ja Finazilla kirjaa sen tilille 2370* (Tilikauden tulos, tili on asetettu tilikartalla ns. erikoistiliksi). Näiden kirjausten jälkeen taseen vastattavaa saldo on tappio (-752€) miinus velka (-1 625€). *Finazilla vie näiden erotuksen (-2 377€) taseeseen vastaavaa puolelle pankkitilille (tili 1900).* Näin toimien tase menee tasan.



artikkelin osoite on https://intercom.help/finazilla/fi/articles/4594925-esimerkki-henkilostobudjetin-vaikutukset-taseeseen

